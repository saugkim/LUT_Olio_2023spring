**Viikon 8 harjoitustehtävät**

Tämän viikon tavoite on saada Android studio -koodausympäristö pyörimään ja rakentaa ensimmäinen toimiva Android-ohjelma.

Ohjelma itsessään on varsin yksinkertainen. Siinä on kaksi kenttää, joihin käyttäjä voi syöttää numeroita ja sen jälkeen neljä nappulaa, joilla voidaan suorittaa yhteen-, vähennys, kerto- ja jakolasku näille numeroille. Laskun summa tulee näkyviin nappuloiden alapuolella olevaan tekstikenttään. Käyttöliittymä voisi olla esim. seuraavan kuvan kaltainen. Voit tuunata värejä, fontteja ja muotoja vapaasti.

<img src="https://user-images.githubusercontent.com/25344978/224933564-0e3dca1e-18d6-4157-bb8c-9c2541e242a0.png" width=150>



Tehtävästä saa pisteitä seuraavanlaisesti:


1 piste

Ohjelma käynnistyy ja siinä on kaikki vaaditut käyttöliittymäelementit (eli nappaulat ja syöttökentät).


3 pistettä

Ohjelmalla on mahdollista tehdä jokin laskutoimitus.


5 piste

Ohjelma toimii täysin nelilaskimena.


Ratkaisu palautetaan joko 

(1)Moodleen niin, että palautukseen linkataan video, jossa opiskelija demoaa ohjelmassa olevat ominaisuudet ja esittelee nopeasti koodinsa. Video tulisi tehdä tiiviiksi maksimissaan n. minuutin paketiksi.

Tämän lisäksi palautukseen linkataan oman sovelluksen lähdekoodi.

Paras tapa tähän on työntää viikkotehtävä esim. Github-repoon ja mukaan video, jossa työtä esitellään. Muita vaihtoehtoja on laittaa koodit ja video paketissa Dropboxiin / Google Driveen / OneDriveen ja linkata nämä Moodlen palautukseen. Pidäthän huolen, että tarkastajalla on oikeudet avata linkki.

Voit nauhoittaa tietokoneen ruutua videoksi esim. OBS:lla (https://obsproject.com/, Linux, MacOS ja Windows) tai SimpleScreenRecorderilla (https://www.maartenbaert.be/simplescreenrecorder/, Linux), Zoomilla (Linux, MacOS, Windows) tai Xbox Game Barilla (https://www.tomshardware.com/how-to/screen-record-in-windows, Windows). Myös Teamsillä nauhoitus onnistuu. OBS on näistä monipuolisin ja Zoom yksinkertaisin.


(2)Demotaan assarille harkoissa, jonka jälkeen assari voi merkata tehtävän suoritetuksi.
