
Tehtävät palautetaan yhtenä PDF-tiedostona CodeGradeen, josta assarit arvostelevat ne manuaalisesti. Väärä palautusmuoto tarkoittaa vastauksen hylkäämistä.



Tällä viikolla on tavoitteena piirtää kaksi luokkakaaviota ja kirjoittaa yksi lyhyt essee.


**Luokkakaavio 1, 0-2 pistettä**

Piirrä luokkakaavio seuraavan kuvauksen pohjalta:

Suomessa on eduskunta, joka koostuu 200 kansanedustajasta, jotka kuuluvat johonkin puolueeseen. Edustajat kuuluvat myös erilaisiin yhdistyksiin puolueiden takana. Yhdistyksillä ja puolueilla on nimi ja perustamisvuosi ja ne kykenevät rekryämään uusia jäseniä. Puolueet saavat puoluetukea. Kansanedustajat voivat tehdä lakialoitetta ja saavat erilaista korvausta sen mukaan kuinka monta vuotta ovat olleet kansanedustajina.

Luokkakaavio arvostellaan pistein 0,1 tai 2 pohjautuen siihen kuinka hyvin se on tehty.


**Luokkakaavio 2, 0-2 pistettä**

Piirrä luokkakaavio seuraavan kuvauksen pohjalta:

Mobiilipeli koostuu erilaisista hahmoista. On käyttäjän ohjaama yksisarvinen, joka taistelee pahoja roskaajia vastaan. Roskaajia kontrolloivat pelkät algoritmit. Pelaajan tehtävä on kerätä roskat pois maastosta nopeammin kuin roskaajat niitä kerkeävät levittää. Yksisarvinen voi löytää pelialueelta erilaisia ominaisuuksia, joihin osuessaan sen vauhti voi hetkellisesti kasvaa tai se voi saada suojakentän, jonka avulla on mahdollista työntää roskaajia ulos pelialueelta. Peli sisältää myös alkuvalikon, josta voi valita pelattavan kentän ja lopetusruudun, joka kertoo onnistuiko kentän siivoaminen tavoite ajassa.

Luokkakaavio arvostellaan pistein 0,1 tai 2 pohjautuen siihen kuinka hyvin se on tehty.



**Essee (n. 100 sanaa)**

Mikä luokkakaavion piirtämisessä on helppoa? Mikä tuntuu vaikealta? Kuinka helpoksi ymmärrät kaavion ja koodin yhteyden? (0 tai 1 piste)

